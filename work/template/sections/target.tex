Celem niniejszej pracy dyplomowej jest zaprojektowanie oraz implementacja aplikacji na wiele platform, która w znaczny sposób usprawni procesy związane z zarządzaniem i obsługą wydarzeń.

Zakres pracy obejmuję stworzenie w pełni działającej aplikacji internetowej, która będzie miała możliwość rejestracji i logowania użytkowników za pomocą konta Google, zapisu na wybrane wydarzenia objęte limitem uczestników warsztatów. Aplikacja będzie posiadała również panel administracyjny, który będzie umożliwiał zarządzanie użytkownikami i wydarzeniami, dodawanie nagród rzeczowych, generowanie kodów QR dla każdego z wydarzeń, które będą służyły do potwierdzenia obecności uczestnika na wydarzeniu bądź będą wynagradzać uczestnika punktami za zeskanowanie kodu. W aplikacji mobilnej użytkownik będzie mógł zeskanować kod QR, będzie mógł sprawdzić posiadaną ilość punktów oraz podstawowe informacje o warsztatach i nagrodach. Dodatkowo organizator przy pomocy aplikacji mobilnej będzie mógł wyłonić zwycięzców nagród z systemu losującego na podstawie punktów zdobytych przez uczestników. Organizator oraz wolontariusz będą posiadać możliwość potwierdzania obecności danego użytkownika na wydarzeniu przy pomocy skanera, który będzie zaimplementowany w aplikacji mobilnej.


